---
layout: post
title: "You hvae to know about Wifi"
permalink: /posts/wifi-need/
---

![Wifi](https://www.vippng.com/png/full/6-68502_logo-wifi-png-transparent-background-logo-wifi.png)

---

سلامی دوباره به شما دوستان

خوب چند وقت پیش من تصمیم گرفتم که کم کم بریم سراغ هک و امنیت شبکه که اولین ویدیو هم قرار دادم در همین صفحه آپارات خودم اما لازمه که شما رو با یک سری از حرف ها و اصطلاحات آشنا کنم مثل `SSID` ،`ESSID` ،`BSSID` و... .

### SSID

`ssid` چیست ؟ اولین مفهومی که معرفی می کنیم `SSID` می باشد که مخفف `Station Set Identifier` می باشد. `SSID` نام شبکه بیسیم شما می باشد. این نام را می توان خیلی راحت به شبکه اختصاص و تشخیص داد.

با استفاده از `SSID` می توانیم خیلی سریع بفهمیم کدام شبکه متعلق به ما می باشد. این شناسه بایستی در تنظیمات `AP` قابل شناسایی تنظیم شده و مخفی نباشد. هرچند در صورت مخفی بودن باز هم می توان با روشی دیگر آن را شناسایی و به آن متصل شد.
در واقع فرایند کار به این صورت است که در صورت فعال بودن `SSID` , نقطه دسترسی دایما اقدام به ارسال بسته های `Beacon` در فضا می کند. دستگاه رایانه شما نیز دایما محیط را بر روی فرکانس بیسیم اسکن کرده و این بسته های بیکان را دریافت و از آن طریق `SSID` شناسایی می شود.

### BSSID

`SSID` توسط انسان قابل شناسایی و به راحتی می توان آن را حفظ کرد. فلسفه وجود `SSID` نیز همین است.
حتما اطلاع دارید که زمانیکه شما نام دامین یک وبسایت را درون مرورگر وارد می کنید, فرایند ترجمه نام دامنه با آدرس آیپی صورت پذیرفته و این نام آیپی هست که در نهایت سایت هدف را باز می کند. همین موضوع به شکلی دیگر در بحث ما وجود دارد. `BSSID` مخفف `Basis Service Set Identifier` می باشد. به معنای پایه و اساس تنظیم شناسه سرویس. در واقع تنظیم شناسه نقطه دسترسی از طریق `BSSID` انجام می شود نه `ESSID`.

در واقع `SSID` به `BSSID` متصل شده است. در واقع دیوایس شما `BSSID` را می شناسد و `SSID` به `BSSID` متصل شده . کمی شبیه همان ترجمه نام دامنه به آیپی. وقتیکه یک دیوایس می خواهد به یک نقطه دسترسی متصل شود این کار نمی تواند از طریق `SSID` انجام شود. بایستی ابتدا `SSID` به `BSSID` متصل شده و سپس اتصال صورت پذیرد. در بیشتر موارد `BSSID` همان مک آدرس شماست و به همین دلیل است که هر آنچه اتفاق می افتد در لایه دو `OSI` بوده. `(مک آدرس در لایه دو می باشد)`

### ESSID

مفهومی که کمتر رایج است `ESSID` بوده و مخفف `Extended Service Set Identifier` می باشد. `ESSID` در واقع همان `SSID` بوده با این تفاوت که زمانیکه شما تعداد سرویس ست های مختلفی در شبکه خود دارید, در نتیجه `BSSID` های مختلفی خواهید داشت. اگر همه این سرویس ست ها یا نقطه دسترسی ها یک `SSID` یکسانی داشته باشند آن را `ESSID` می نامند. یعنی تنظیم شناسه سرویس به صورت مدید و گسترش یافته.

به زبان ساده اینکه شما یک `SSID` دارید که بین چندین `BSSID` به اشتراک گذاشته شده. در واقع شما تعداد زیادی نقطه دسترسی دارید که همگی دارای یک `SSID` هستند و چون بین چندین نقطه دسترسی پخش شده اند آن را `ESSID` می نامند.

### WPS

`WPS` یا `Wi-Fi Protected Setup` یک استاندارد برای تامین امنیت شبکه است که سعی بر این دارد تا ارتباط ساده‌تر و سریع‌تر بین انواع دستگاه‌های بی سیم مانند پرینتر، کامپیوتر و دیگر دستگاه‌ها با مودم / روتر برقرار کند. `WPS` فقط برای شبکه‌های بی سیمی قابل اجراست که از رمزهایی با پروتکل `WPA` یا `WPA2` استفاده می‌کنند. این امنیت بی سیم برای شبکه‌های بی سیمی که از پروتکل امنیتی `WEP` استفاده می‌کنند کارایی‌ ندارد.

### نکته:

`(اگر WPS مودم شما فعال هستش حتماً برید و WPS اون رو ببندید چون هک کردن مودم برای هکرها بسیار آسون می شه.)`

در زمان اتصال به روش معمولی برای متصل شدن به مودم/روتر نیازمند دانستن `SSID` و رمز عبور هستید. `WPS` این پروسه را بسیار سریع‌تر و ساده‌تر خواهد کرد. زمانی که از `Wi-Fi Protected setup` استفاده می‌کنید دیگر نیازی به دانستن رمز عبور ندارید.

### WPA

نقش اين پروتکل در دسترسي محافظت شده‌ي واي-فاي و سازگار با استاندارد امنيتي `802.11i` است. اين پروتکل در واقع يک نسخه‌ي نرم افزاري بروز شده از `WEP` است اما از لحاظ سخت افزاري ممکن است هنوز هم به آپديت‌هايي نياز داشته باشد.

در گذشته مکانيزم امنيتي اصلي مورد استفاده بين کلاينت و اکسس پوينت رمزنگاري `WEP` بوده است. مهم‌ترين اشکال در مورد رمزنگاري `WEP` اينست که هنوز هم از کليد رمزنگاري استاتيک استفاده مي‌کند. هکرها با استفاده از ابزارهاي رايگاني که در اينترنت موجود است، براحتي از اين ضعف بزرگ استفاده لازم را مي‌برند. موسسه‌ي `IEEE` درباره‌ي `WPA` اين‌گونه توصيف کرده است: «توسعه‌اي در پروتکل‌هاي `802.11` که توانايي بالا بردن امنيت را دارد.»

امروزه هر شرکت توليد کننده‌ي واي-فاي از چنين استانداردي جهت بالا بردن سطح امنيت استفاده مي‌کند که اصطلاحا به آن `Wi-Fi protected access` گويند. امنيت رمزنگاري ديتا در `WPA` بالا مي‌رود به نحوي که پيام‌ها با استفاده از `(Temporal Key Integrity Protocol(TKIP` از `(Message Integrity Check(MIC` عبور کرده و امنيت رمزنگاري به اين صورت بالا مي‌رود. ترافيک `unicast` کليد رمزنگاري را پس از هربار انتقال فريم با استفاده از `TKIP` تغير مي‌دهد. کليد استفاده شده در `TKIP` به ازاي هر فريم تغير مي‌کند و بصورت خودکار بين اکسس پوينت و کلاينت‌ها هماهنگ مي‌شود.
